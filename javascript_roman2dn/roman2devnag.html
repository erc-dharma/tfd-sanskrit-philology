<!DOCTYPE html>
 <html lang="en"><head>
 <meta http-equiv="content-type" content="text/html; charset=UTF-8">
 <meta charset="utf-8">
 <title>Csaba</title>
 <meta name="viewport" content="width=device-width, initial-scale=1.0">
</head>

<body onload="init();">

<script xmlns="http://www.w3.org/1999/xhtml" src="rom2dn.js"></script>

<p onclick="turnItToDevnag()" id="switchbutton">[Click to switch to Devanāgarī]</p>

<h2>Sanskrit text</h2>




<l> tapaḥsvādhyāyanirataṃ tapasvī vāgvidāṃ varam</l><dnl></dnl>
<l> nāradaṃ paripapraccha vālmīkir munipuṃgavam</l><dnl></dnl>
<l> ko nv asmin sāmprataṃ loke guṇavān kaś ca vīryavān</l><dnl></dnl>
<l> dharmajñaś ca kṛtajñaś ca satyavākyo dṛḍhavrataḥ</l><dnl></dnl>
<l> cāritreṇa ca ko yuktaḥ sarvabhūteṣu ko hitaḥ</l><dnl></dnl>
<l> vidvān kaḥ kaḥ samarthaś ca kaś caikapriyadarśanaḥ</l><dnl></dnl>
<l> ātmavān ko jitakrodho matimān ko 'nasūyakaḥ</l><dnl></dnl>
<l> kasya bibhyati devāś ca jātaroṣasya saṃyuge</l><dnl></dnl>
<l> etad icchāmy ahaṃ śrotuṃ paraṃ kautūhalaṃ hi me</l><dnl></dnl>
<l> maharṣe tvaṃ samartho 'si jñātum evaṃvidhaṃ naram</l><dnl></dnl>
<l> śrutvā caitat trilokajño vālmīker nārado vacaḥ</l><dnl></dnl>
<l> śrūyatām iti cāmantrya prahṛṣṭo vākyam abravīt</l><dnl></dnl>
<l> bahavo durlabhāś caiva ye tvayā kīrtitā guṇāḥ</l><dnl></dnl>
<l> mune vakṣyāmy ahaṃ buddhvā tair yuktaḥ śrūyatāṃ naraḥ</l><dnl></dnl>
<l> ikṣvākuvaṃśaprabhavo rāmo nāma janaiḥ śrutaḥ</l><dnl></dnl>
<l> niyatātmā mahāvīryo dyutimān dhṛtimān vaśī</l><dnl></dnl>
<l> buddhimān nītimān vāgmī śrīmāñ śatrunibarhaṇaḥ</l><dnl></dnl>
<l> vipulāṃso mahābāhuḥ kambugrīvo mahāhanuḥ</l><dnl></dnl>
<l> mahorasko maheṣvāso gūḍhajatrur ariṃdamaḥ</l><dnl></dnl>
<l> ājānubāhuḥ suśirāḥ sulalāṭaḥ suvikramaḥ</l><dnl></dnl>
<l> samaḥ samavibhaktāṅgaḥ snigdhavarṇaḥ pratāpavān</l><dnl></dnl>
<l> pīnavakṣā viśālākṣo lakṣmīvāñ śubhalakṣaṇaḥ</l><dnl></dnl>
<l> dharmajñaḥ satyasaṃdhaś ca prajānāṃ ca hite rataḥ</l><dnl></dnl>
<l> yaśasvī jñānasaṃpannaḥ śucir vaśyaḥ samādhimān</l><dnl></dnl>
<l> rakṣitā jīvalokasya dharmasya parirakṣitā</l><dnl></dnl>
<l> vedavedāṅgatattvajño dhanurvede ca niṣṭhitaḥ</l><dnl></dnl>
<l> sarvaśāstrārthatattvajño smṛtimān pratibhānavān</l><dnl></dnl>
<l> sarvalokapriyaḥ sādhur adīnātmā vicakṣaṇaḥ</l><dnl></dnl>
<l> sarvadābhigataḥ sadbhiḥ samudra iva sindhubhiḥ</l><dnl></dnl>
<l> āryaḥ sarvasamaś caiva sadaikapriyadarśanaḥ</l><dnl></dnl>
<l> sa ca sarvaguṇopetaḥ kausalyānandavardhanaḥ</l><dnl></dnl>
<l> samudra iva gāmbhīrye dhairyeṇa himavān iva</l><dnl></dnl>
<l> viṣṇunā sadṛśo vīrye somavat priyadarśanaḥ</l><dnl></dnl>
<l> kālāgnisadṛśaḥ krodhe kṣamayā pṛthivīsamaḥ</l><dnl></dnl>
<l> dhanadena samas tyāge satye dharma ivāparaḥ</l><dnl></dnl>
<l> tam evaṃguṇasaṃpannaṃ rāmaṃ satyaparākramam</l><dnl></dnl>
<l> jyeṣṭhaṃ śreṣṭhaguṇair yuktaṃ priyaṃ daśarathaḥ sutam</l><dnl></dnl>
<l> yauvarājyena saṃyoktum aicchat prītyā mahīpatiḥ</l><dnl></dnl>
<l> tasyābhiṣekasaṃbhārān dṛṣṭvā bhāryātha kaikayī</l><dnl></dnl>
<l> pūrvaṃ dattavarā devī varam enam ayācata</l><dnl></dnl>
<l> vivāsanaṃ ca rāmasya bharatasyābhiṣecanam</l><dnl></dnl>
<l> sa satyavacanād rājā dharmapāśena saṃyataḥ</l><dnl></dnl>
<l> vivāsayām āsa sutaṃ rāmaṃ daśarathaḥ priyam</l><dnl></dnl>
<l> sa jagāma vanaṃ vīraḥ pratijñām anupālayan</l><dnl></dnl>
<l> pitur vacananirdeśāt kaikeyyāḥ priyakāraṇāt</l><dnl></dnl>
<l> taṃ vrajantaṃ priyo bhrātā lakṣmaṇo 'nujagāma ha</l><dnl></dnl>
<l> snehād vinayasaṃpannaḥ sumitrānandavardhanaḥ</l><dnl></dnl>
<l> sarvalakṣaṇasaṃpannā nārīṇām uttamā vadhūḥ</l><dnl></dnl>
<l> sītāpy anugatā rāmaṃ śaśinaṃ rohiṇī yathā</l><dnl></dnl>
<l> paurair anugato dūraṃ pitrā daśarathena ca</l><dnl></dnl>
<l> śṛṅgaverapure sūtaṃ gaṅgākūle vyasarjayat</l><dnl></dnl>
<l> te vanena vanaṃ gatvā nadīs tīrtvā bahūdakāḥ</l><dnl></dnl>
<l> citrakūṭam anuprāpya bharadvājasya śāsanāt</l><dnl></dnl>
<l> ramyam āvasathaṃ kṛtvā ramamāṇā vane trayaḥ</l><dnl></dnl>
<l> devagandharvasaṃkāśās tatra te nyavasan sukham</l><dnl></dnl>
<l> citrakūṭaṃ gate rāme putraśokāturas tadā</l><dnl></dnl>
<l> rājā daśarathaḥ svargaṃ jagāma vilapan sutam</l><dnl></dnl>
<l> mṛte tu tasmin bharato vasiṣṭhapramukhair dvijaiḥ</l><dnl></dnl>
<l> niyujyamāno rājyāya naicchad rājyaṃ mahābalaḥ</l><dnl></dnl>
<l> sa jagāma vanaṃ vīro rāmapādaprasādakaḥ</l><dnl></dnl>
<l> pāduke cāsya rājyāya nyāsaṃ dattvā punaḥ punaḥ</l><dnl></dnl>
<l> nivartayām āsa tato bharataṃ bharatāgrajaḥ</l><dnl></dnl>
<l> sa kāmam anavāpyaiva rāmapādāv upaspṛśan</l><dnl></dnl>
<l> nandigrāme 'karod rājyaṃ rāmāgamanakāṅkṣayā</l><dnl></dnl>
<l> rāmas tu punar ālakṣya nāgarasya janasya ca</l><dnl></dnl>
<l> tatrāgamanam ekāgre daṇḍakān praviveśa ha</l><dnl></dnl>
<l> virādhaṃ rākṣasaṃ hatvā śarabhaṅgaṃ dadarśa ha</l><dnl></dnl>
<l> sutīkṣṇaṃ cāpy agastyaṃ ca agastya bhrātaraṃ tathā</l><dnl></dnl>
<l> agastyavacanāc caiva jagrāhaindraṃ śarāsanam</l><dnl></dnl>
<l> khaḍgaṃ ca paramaprītas tūṇī cākṣayasāyakau</l><dnl></dnl>
<l> vasatas tasya rāmasya vane vanacaraiḥ saha</l><dnl></dnl>
<l> ṛṣayo 'bhyāgaman sarve vadhāyāsurarakṣasām</l><dnl></dnl>
<l> tena tatraiva vasatā janasthānanivāsinī</l><dnl></dnl>
<l> virūpitā śūrpaṇakhā rākṣasī kāmarūpiṇī</l><dnl></dnl>
<l> tataḥ śūrpaṇakhāvākyād udyuktān sarvarākṣasān</l><dnl></dnl>
<l> kharaṃ triśirasaṃ caiva dūṣaṇaṃ caiva rākṣasaṃ</l><dnl></dnl>
<l> nijaghāna raṇe rāmas teṣāṃ caiva padānugān</l><dnl></dnl>
<l> rakṣasāṃ nihatāny āsan sahasrāṇi caturdaśa</l><dnl></dnl>
<l> tato jñātivadhaṃ śrutvā rāvaṇaḥ krodhamūrchitaḥ</l><dnl></dnl>
<l> sahāyaṃ varayām āsa mārīcaṃ nāma rākṣasaṃ</l><dnl></dnl>
<l> vāryamāṇaḥ subahuśo mārīcena sa rāvaṇaḥ</l><dnl></dnl>
<l> na virodho balavatā kṣamo rāvaṇa tena te</l><dnl></dnl>
<l> anādṛtya tu tad vākyaṃ rāvaṇaḥ kālacoditaḥ</l><dnl></dnl>
<l> jagāma sahamarīcas tasyāśramapadaṃ tadā</l><dnl></dnl>
<l> tena māyāvinā dūram apavāhya nṛpātmajau</l><dnl></dnl>
<l> jahāra bhāryāṃ rāmasya gṛdhraṃ hatvā jaṭāyuṣam</l><dnl></dnl>
<l> gṛdhraṃ ca nihataṃ dṛṣṭvā hṛtāṃ śrutvā ca maithilīm</l><dnl></dnl>
<l> rāghavaḥ śokasaṃtapto vilalāpākulendriyaḥ</l><dnl></dnl>
<l> tatas tenaiva śokena gṛdhraṃ dagdhvā jaṭāyuṣam</l><dnl></dnl>
<l> mārgamāṇo vane sītāṃ rākṣasaṃ saṃdadarśa ha</l><dnl></dnl>
<l> kabandhaṃ nāma rūpeṇa vikṛtaṃ ghoradarśanam</l><dnl></dnl>
<l> taṃ nihatya mahābāhur dadāha svargataś ca saḥ</l><dnl></dnl>
<l> sa cāsya kathayām āsa śabarīṃ dharmacāriṇīm</l><dnl></dnl>
<l> śramaṇīṃ dharmanipuṇām abhigaccheti rāghava</l><dnl></dnl>
<l> so 'bhyagacchan mahātejāḥ śabarīṃ śatrusūdanaḥ</l><dnl></dnl>
<l> śabaryā pūjitaḥ samyag rāmo daśarathātmajaḥ</l><dnl></dnl>
<l> pampātīre hanumatā saṃgato vānareṇa ha</l><dnl></dnl>
<l> hanumadvacanāc caiva sugrīveṇa samāgataḥ</l><dnl></dnl>
<l> sugrīvāya ca tat sarvaṃ śaṃsad rāmo mahābalaḥ</l><dnl></dnl>
<l> tato vānararājena vairānukathanaṃ prati</l><dnl></dnl>
<l> rāmāyāveditaṃ sarvaṃ praṇayād duḥkhitena ca</l><dnl></dnl>
<l> vālinaś ca balaṃ tatra kathayām āsa vānaraḥ</l><dnl></dnl>
<l> pratijñātaṃ ca rāmeṇa tadā vālivadhaṃ prati</l><dnl></dnl>
<l> sugrīvaḥ śaṅkitaś cāsīn nityaṃ vīryeṇa rāghave</l><dnl></dnl>
<l> rāghavaḥ pratyayārthaṃ tu dundubheḥ kāyam uttamam</l><dnl></dnl>
<l> pādāṅguṣṭhena cikṣepa saṃpūrṇaṃ daśayojanam</l><dnl></dnl>
<l> bibheda ca punaḥ sālān saptaikena maheṣuṇā</l><dnl></dnl>
<l> giriṃ rasātalaṃ caiva janayan pratyayaṃ tadā</l><dnl></dnl>
<l> tataḥ prītamanās tena viśvastaḥ sa mahākapiḥ</l><dnl></dnl>
<l> kiṣkindhāṃ rāmasahito jagāma ca guhāṃ tadā</l><dnl></dnl>
<l> tato 'garjad dharivaraḥ sugrīvo hemapiṅgalaḥ</l><dnl></dnl>
<l> tena nādena mahatā nirjagāma harīśvaraḥ</l><dnl></dnl>
<l> tataḥ sugrīvavacanād dhatvā vālinam āhave</l><dnl></dnl>
<l> sugrīvam eva tad rājye rāghavaḥ pratyapādayat</l><dnl></dnl>
<l> sa ca sarvān samānīya vānarān vānararṣabhaḥ</l><dnl></dnl>
<l> diśaḥ prasthāpayām āsa didṛkṣur janakātmajām</l><dnl></dnl>
<l> tato gṛdhrasya vacanāt saṃpāter hanumān balī</l><dnl></dnl>
<l> śatayojanavistīrṇaṃ pupluve lavaṇārṇavam</l><dnl></dnl>
<l> tatra laṅkāṃ samāsādya purīṃ rāvaṇapālitām</l><dnl></dnl>
<l> dadarśa sītāṃ dhyāyantīm aśokavanikāṃ gatām</l><dnl></dnl>
<l> nivedayitvābhijñānaṃ pravṛttiṃ ca nivedya ca</l><dnl></dnl>
<l> samāśvāsya ca vaidehīṃ mardayām āsa toraṇam</l><dnl></dnl>
<l> pañca senāgragān hatvā sapta mantrisutān api</l><dnl></dnl>
<l> śūram akṣaṃ ca niṣpiṣya grahaṇaṃ samupāgamat</l><dnl></dnl>
<l> astreṇonmuham ātmānaṃ jñātvā paitāmahād varāt</l><dnl></dnl>
<l> marṣayan rākṣasān vīro yantriṇas tān yadṛcchayā</l><dnl></dnl>
<l> tato dagdhvā purīṃ laṅkām ṛte sītāṃ ca maithilīm</l><dnl></dnl>
<l> rāmāya priyam ākhyātuṃ punar āyān mahākapiḥ</l><dnl></dnl>
<l> so 'bhigamya mahātmānaṃ kṛtvā rāmaṃ pradakṣiṇam</l><dnl></dnl>
<l> nyavedayad ameyātmā dṛṣṭā sīteti tattvataḥ</l><dnl></dnl>
<l> tataḥ sugrīvasahito gatvā tīraṃ mahodadheḥ</l><dnl></dnl>
<l> samudraṃ kṣobhayām āsa śarair ādityasaṃnibhaiḥ</l><dnl></dnl>
<l> darśayām āsa cātmānaṃ samudraḥ saritāṃ patiḥ</l><dnl></dnl>
<l> samudravacanāc caiva nalaṃ setum akārayat</l><dnl></dnl>
<l> tena gatvā purīṃ laṅkāṃ hatvā rāvaṇam āhave</l><dnl></dnl>
<l> abhyaṣiñcat sa laṅkāyāṃ rākṣasendraṃ vibhīṣaṇam</l><dnl></dnl>
<l> karmaṇā tena mahatā trailokyaṃ sacarācaram</l><dnl></dnl>
<l> sadevarṣigaṇaṃ tuṣṭaṃ rāghavasya mahātmanaḥ</l><dnl></dnl>
<l> tathā paramasaṃtuṣṭaiḥ pūjitaḥ sarvadaivataiḥ</l><dnl></dnl>
<l> kṛtakṛtyas tadā rāmo vijvaraḥ pramumoda ha</l><dnl></dnl>
<l> devatābhyo varān prāpya samutthāpya ca vānarān</l><dnl></dnl>
<l> puṣpakaṃ tat samāruhya nandigrāmaṃ yayau tadā</l><dnl></dnl>
<l> nandigrāme jaṭāṃ hitvā bhrātṛbhiḥ sahito 'naghaḥ</l><dnl></dnl>
<l> rāmaḥ sītām anuprāpya rājyaṃ punar avāptavān</l><dnl></dnl>
<l> prahṛṣṭamudito lokas tuṣṭaḥ puṣṭaḥ sudhārmikaḥ</l><dnl></dnl>
<l> nirāyamo arogaś ca durbhikṣabhayavarjitaḥ</l><dnl></dnl>
<l> na putramaraṇaṃ ke cid drakṣyanti puruṣāḥ kva cit</l><dnl></dnl>
<l> nāryaś cāvidhavā nityaṃ bhaviṣyanti pativratāḥ</l><dnl></dnl>
<l> na vātajaṃ bhayaṃ kiṃ cin nāpsu majjanti jantavaḥ</l><dnl></dnl>
<l> na cāgrijaṃ bhayaṃ kiṃ cid yathā kṛtayuge tathā</l><dnl></dnl>
<l> aśvamedhaśatair iṣṭvā tathā bahusuvarṇakaiḥ</l><dnl></dnl>
<l> gavāṃ koṭyayutaṃ dattvā vidvadbhyo vidhipūrvakam</l><dnl></dnl>
<l> rājavaṃśāñ śataguṇān sthāpayiṣyati rāghavaḥ</l><dnl></dnl>
<l> cāturvarṇyaṃ ca loke 'smin sve sve dharme niyokṣyati</l><dnl></dnl>
<l> daśavarṣasahasrāṇi daśavarṣaśatāni ca</l><dnl></dnl>
<l> rāmo rājyam upāsitvā brahmalokaṃ gamiṣyati</l><dnl></dnl>
<l> idaṃ pavitraṃ pāpaghnaṃ puṇyaṃ vedaiś ca saṃmitam</l><dnl></dnl>
<l> yaḥ paṭhed rāmacaritaṃ sarvapāpaiḥ pramucyate</l><dnl></dnl>
<l> etad ākhyānam āyuṣyaṃ paṭhan rāmāyaṇaṃ naraḥ</l><dnl></dnl>
<l> saputrapautraḥ sagaṇaḥ pretya svarge mahīyate</l><dnl></dnl>
<l> paṭhan dvijo vāgṛṣabhatvam īyāt; syāt kṣatriyo bhūmipatitvam īyāt</l><dnl></dnl>
<l> vaṇigjanaḥ paṇyaphalatvam īyāj; janaś ca śūdro 'pi mahattvam īyāt</l><dnl></dnl>
<l> nāradasya tu tad vākyaṃ śrutvā vākyaviśāradaḥ</l><dnl></dnl>
<l> pūjayām āsa dharmātmā sahaśiṣyo mahāmuniḥ</l><dnl></dnl>
<l> yathāvat pūjitas tena devarṣir nāradas tadā</l><dnl></dnl>
<l> āpṛṣṭvaivābhyanujñātaḥ sa jagāma vihāyasaṃ</l><dnl></dnl>
<l> sa muhūtaṃ gate tasmin devalokaṃ munis tadā</l><dnl></dnl>
<l> jagāma tamasātīraṃ jāhnavyās tv avidūrataḥ</l><dnl></dnl>
<l> sa tu tīraṃ samāsādya tamasāyā mahāmuniḥ</l><dnl></dnl>
<l> śiṣyam āha sthitaṃ pārśve dṛṣṭvā tīrtham akardamam</l><dnl></dnl>
<l> akardamam idaṃ tīrthaṃ bharadvāja niśāmaya</l><dnl></dnl>
<l> ramaṇīyaṃ prasannāmbu sanmanuṣyamano yathā</l><dnl></dnl>
<l> nyasyatāṃ kalaśas tāta dīyatāṃ valkalaṃ mama</l><dnl></dnl>
<l> idam evāvagāhiṣye tamasātīrtham uttamam</l><dnl></dnl>
<l> evam ukto bharadvājo vālmīkena mahātmanā</l><dnl></dnl>
<l> prāyacchata munes tasya valkalaṃ niyato guroḥ</l><dnl></dnl>
<l> sa śiṣyahastād ādāya valkalaṃ niyatendriyaḥ</l><dnl></dnl>
<l> vicacāra ha paśyaṃs tat sarvato vipulaṃ vanam</l><dnl></dnl>
<l> tasyābhyāśe tu mithunaṃ carantam anapāyinam</l><dnl></dnl>
<l> dadarśa bhagavāṃs tatra krauñcayoś cāruniḥsvanam</l><dnl></dnl>
<l> tasmāt tu mithunād ekaṃ pumāṃsaṃ pāpaniścayaḥ</l><dnl></dnl>
<l> jaghāna vairanilayo niṣādas tasya paśyataḥ</l><dnl></dnl>
<l> taṃ śoṇitaparītāṅgaṃ veṣṭamānaṃ mahītale</l><dnl></dnl>
<l> bhāryā tu nihataṃ dṛṣṭvā rurāva karuṇāṃ giram</l><dnl></dnl>
<l> tathā tu taṃ dvijaṃ dṛṣṭvā niṣādena nipātitam</l><dnl></dnl>
<l> ṛṣer dharmātmanas tasya kāruṇyaṃ samapadyata</l><dnl></dnl>
<l> tataḥ karuṇaveditvād adharmo 'yam iti dvijaḥ</l><dnl></dnl>
<l> niśāmya rudatīṃ krauñcīm idaṃ vacanam abravīt</l><dnl></dnl>
<l> mā niṣāda pratiṣṭhāṃ tvam agamaḥ śāśvatīṃ samāḥ</l><dnl></dnl>
<l> yat krauñcamithunād ekam avadhīḥ kāmamohitam</l><dnl></dnl>
<l> tasyaivaṃ bruvataś cintā babhūva hṛdi vīkṣataḥ</l><dnl></dnl>
<l> śokārtenāsya śakuneḥ kim idaṃ vyāhṛtaṃ mayā</l><dnl></dnl>
<l> cintayan sa mahāprājñaś cakāra matimān matim</l><dnl></dnl>
<l> śiṣyaṃ caivābravīd vākyam idaṃ sa munipuṃgavaḥ</l><dnl></dnl>
<l> pādabaddho 'kṣarasamas tantrīlayasamanvitaḥ</l><dnl></dnl>
<l> śokārtasya pravṛtto me śloko bhavatu nānyathā</l><dnl></dnl>
<l> śiṣyas tu tasya bruvato muner vākyam anuttamam</l><dnl></dnl>
<l> pratijagrāha saṃhṛṣṭas tasya tuṣṭo 'bhavad guruḥ</l><dnl></dnl>
<l> so 'bhiṣekaṃ tataḥ kṛtvā tīrthe tasmin yathāvidhi</l><dnl></dnl>
<l> tam eva cintayann artham upāvartata vai muniḥ</l><dnl></dnl>
<l> bharadvājas tataḥ śiṣyo vinītaḥ śrutavān guroḥ</l><dnl></dnl>
<l> kalaśaṃ pūrṇam ādāya pṛṣṭhato 'nujagāma ha</l><dnl></dnl>
<l> sa praviśyāśramapadaṃ śiṣyeṇa saha dharmavit</l><dnl></dnl>
<l> upaviṣṭaḥ kathāś cānyāś cakāra dhyānam āsthitaḥ</l><dnl></dnl>
<l> ājagāma tato brahmā lokakartā svayaṃprabhuḥ</l><dnl></dnl>
<l> caturmukho mahātejā draṣṭuṃ taṃ munipuṃgavam</l><dnl></dnl>
<l> vālmīkir atha taṃ dṛṣṭvā sahasotthāya vāg yataḥ</l><dnl></dnl>
<l> prāñjaliḥ prayato bhūtvā tasthau paramavismitaḥ</l><dnl></dnl>
<l> pūjayām āsa taṃ devaṃ pādyārghyāsanavandanaiḥ</l><dnl></dnl>
<l> praṇamya vidhivac cainaṃ pṛṣṭvānāmayam avyayam</l><dnl></dnl>
<l> athopaviśya bhagavān āsane paramārcite</l><dnl></dnl>
<l> vālmīkaye maharṣaye saṃdideśāsanaṃ tataḥ</l><dnl></dnl>
<l> upaviṣṭe tadā tasmin sākṣāl lokapitāmahe</l><dnl></dnl>
<l> tad gatenaiva manasā vālmīkir dhyānam āsthitaḥ</l><dnl></dnl>
<l> pāpātmanā kṛtaṃ kaṣṭaṃ vairagrahaṇabuddhinā</l><dnl></dnl>
<l> yas tādṛśaṃ cāruravaṃ krauñcaṃ hanyād akāraṇāt</l><dnl></dnl>
<l> śocann eva muhuḥ krauñcīm upaślokam imaṃ punaḥ</l><dnl></dnl>
<l> jagāv antargatamanā bhūtvā śokaparāyaṇaḥ</l><dnl></dnl>
<l> tam uvāca tato brahmā prahasan munipuṃgavam</l><dnl></dnl>
<l> śloka eva tvayā baddho nātra kāryā vicāraṇā</l><dnl></dnl>
<l> macchandād eva te brahman pravṛtteyaṃ sarasvatī</l><dnl></dnl>
<l> rāmasya caritaṃ kṛtsnaṃ kuru tvam ṛṣisattama</l><dnl></dnl>
<l> dharmātmano guṇavato loke rāmasya dhīmataḥ</l><dnl></dnl>
<l> vṛttaṃ kathaya dhīrasya yathā te nāradāc chrutam</l><dnl></dnl>
<l> rahasyaṃ ca prakāśaṃ ca yad vṛttaṃ tasya dhīmataḥ</l><dnl></dnl>
<l> rāmasya saha saumitre rākṣasānāṃ ca sarvaśaḥ</l><dnl></dnl>
<l> vaidehyāś caiva yad vṛttaṃ prakāśaṃ yadi vā rahaḥ</l><dnl></dnl>
<l> tac cāpy aviditaṃ sarvaṃ viditaṃ te bhaviṣyati</l><dnl></dnl>
<l> na te vāg anṛtā kāvye kā cid atra bhaviṣyati</l><dnl></dnl>
<l> kuru rāma kathāṃ puṇyāṃ ślokabaddhāṃ manoramām</l><dnl></dnl>
<l> yāvat sthāsyanti girayaḥ saritaś ca mahītale</l><dnl></dnl>
<l> tāvad rāmāyaṇakathā lokeṣu pracariṣyati</l><dnl></dnl>
<l> yāvad rāmasya ca kathā tvatkṛtā pracariṣyati</l><dnl></dnl>
<l> tāvad ūrdhvam adhaś ca tvaṃ mallokeṣu nivatsyasi</l><dnl></dnl>
<l> ity uktvā bhagavān brahmā tatraivāntaradhīyata</l><dnl></dnl>
<l> tataḥ saśiṣyo vālmīkir munir vismayam āyayau</l><dnl></dnl>
<l> tasya śiṣyās tataḥ sarve jaguḥ ślokam imaṃ punaḥ</l><dnl></dnl>
<l> muhur muhuḥ prīyamāṇāḥ prāhuś ca bhṛśavismitāḥ</l><dnl></dnl>
<l> samākṣaraiś caturbhir yaḥ pādair gīto maharṣiṇā</l><dnl></dnl>
<l> so 'nuvyāharaṇād bhūyaḥ śokaḥ ślokatvam āgataḥ</l><dnl></dnl>
<l> tasya buddhir iyaṃ jātā vālmīker bhāvitātmanaḥ</l><dnl></dnl>
<l> kṛtsnaṃ rāmāyaṇaṃ kāvyam īdṛśaiḥ karavāṇy aham</l><dnl></dnl>
<l> udāravṛttārthapadair manoramais; tadāsya rāmasya cakāra kīrtimān</l><dnl></dnl>
<l> samākṣaraiḥ ślokaśatair yaśasvino; yaśaskaraṃ kāvyam udāradhīr muniḥ</l><dnl></dnl>
<l> śrutvā vas tu samagraṃ tad dharmātmā dharmasaṃhitam</l><dnl></dnl>
<l> vyaktam anveṣate bhūyo yad vṛttaṃ tasya dhīmataḥ</l><dnl></dnl>
<l> upaspṛśyodakaṃ saṃyan muniḥ sthitvā kṛtāñjaliḥ</l><dnl></dnl>
<l> prācīnāgreṣu darbheṣu dharmeṇānveṣate gatim</l><dnl></dnl>
<l> janma rāmasya sumahad vīryaṃ sarvānukūlatām </l></l><dnl></dnl>
<dnl></dnl>







 </body>
</html>
